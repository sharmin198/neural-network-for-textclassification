আইএফআইসি ব্যাংক লিমিটেডের বিশেষ সাধারণ সভা ও ৪২তম বার্ষিক সাধারণ সভা আজ বৃহস্পতিবার সকালে ঢাকায় বেইলি রোড অফিসার্স ক্লাবে অনুষ্ঠিত হয়েছে।

ব্যাংকের ভাইস চেয়ারম্যান আহমেদ সায়ান ফজলুর রহমান সভায় সভাপতিত্ব করেন। সভায় শেয়ার মালিকের উপস্থিতিতে অন্যান্য বিষয়ের মধ্যে ২০১৮ সালে সমাপ্ত বছরে ব্যাংকের নিরীক্ষিত আর্থিক বিবরণী এবং তার ওপর নিরীক্ষক ও পরিচালকদের প্রতিবেদন এবং ১০ শতাংশ বোনাস শেয়ার বিতরণের প্রস্তাব অনুমোদিত হয়। অতিরিক্ত বার্ষিক সাধারণ সভায় প্রতি একটি সাধারণ শেয়ারের বিপরীতে একটি রাইট শেয়ারের প্রস্তাব অনুমোদিত হয়
সভায় ব্যাংকের পরিচালনা পর্ষদের সদস্য রাবেয়া জামালী, জালাল আহমেদ, এ. আর. এম নাজমুস সাকিব, কামরুন্নাহার আহমেদ, ব্যবস্থাপনা পরিচালক ও সিইও শাহ এ সারওয়ার এবং কোম্পানি সচিব জনাব মোকাম্মেল হক উপস্থিত ছিলেন। অনুষ্ঠানে উপস্থিত সবাইকে ধন্যবাদ জানিয়ে ব্যাংকের ভাইস চেয়ারম্যান আহমেদ সায়ান ফজলুর রহমান সভার সমাপ্তি ঘোষণা করেন