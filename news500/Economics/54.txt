বাজেট কার্যকর হওয়ার আগে বিদেশি রেফ্রিজারেটর, ফ্রিজার ও সমজাতীয় পণ্য আমদানিতে সম্পূরক শুল্ক ১০ শতাংশ বাড়িয়ে ৩০ শতাংশ করা কথা বলেছেন অর্থমন্ত্রী আ হ ম মুস্তফা কামাল। এতে বিদেশি ফ্রিজের দাম বেশ বাড়তে পারে। 

এখন ফ্রিজ আমদানিতে মোট করভার ৮৯ শতাংশের কিছু বেশি। নতুন করে বাড়তি সম্পূরক শুল্ক আরোপের ফলে করভারও আরও বাড়বে। অবশ্য এ শুল্ক আরোপ করা হয়েছে দেশীয় শিল্পকে সুরক্ষা দিতে। দেশে বেশ কিছু দেশি ও বিদেশি ব্র্যান্ড ফ্রিজ উৎপাদন করে। বাজেটে কমপ্রেসর উৎপাদনকারী প্রতিষ্ঠানকে কাঁচামাল আমদানিতে শুল্কছাড়ও দেওয়া হয়েছে।


জাতীয় সংসদে গত ১৩ জুন ২০১৯–২০ অর্থবছরের বাজেট পেশ করেন অর্থমন্ত্রী । এর আগে গতকাল শনিবার অর্থবিলের ওপর আলোচনায় সমাপনী বক্তব্য দেন তিনি। কাল সোমবার থেকে নতুন অর্থবছর শুরু হবে। নতুন বাজেটও কার্যকর হবে।