তৈরি পোশাকমালিকদের করপোরেট কর সুবিধার মেয়াদ আরও এক বছর বাড়ল। আজ মঙ্গলবার জাতীয় রাজস্ব বোর্ড (এনবিআর) এ-সংক্রান্ত প্রজ্ঞাপন জারি করেছে।

প্রজ্ঞাপনে জানানো হয়েছে, নিট ও ওভেন পোশাকমালিকদের করপোরেট কর হার ১২ শতাংশ হবে। অন্যদিকে আন্তর্জাতিকভাবে স্বীকৃত সবুজ কারখানা হলে ওই প্রতিষ্ঠানের করপোরেট কর হার হবে ১০ শতাংশ।


চলতি জুন মাসে হ্রাসকৃত করপোরেট কর হারের সুবিধার মেয়াদ শেষ হওয়ার কথা। এখন এটির মেয়াদ আরও এক বছর বাড়ানো হয়েছে।

এদিকে বস্ত্র খাতের করপোরেট কর হার ১৫ শতাংশ বহাল রাখা হয়েছে। তবে মেয়াদ বেড়েছে ২০২২ সালের জুন মাস পর্যন্ত। এনবিআর আলাদা এক প্রজ্ঞাপনে এই তথ্য জানিয়েছে।