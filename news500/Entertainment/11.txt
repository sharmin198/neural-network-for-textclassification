সোমবার পৃথিবীকে চিরবিদায় জানালেন বলিউড তারকা অজয় দেবগনের বাবা বলিউডের বরেণ্য অ্যাকশন কোরিওগ্রাফার ভীরু দেবগন। মেয়ে কাজলের শ্বশুরকে দেখতে গিয়েছিলেন অভিনেত্রী তনুজা মুখার্জি। আর ফিরে এসে তার পরদিন মঙ্গলবার পেটে প্রচণ্ড ব্যথা নিয়ে মুম্বাইয়ের লীলাবতী হাসপাতালে ভর্তি হলেন।

মাকে দেখতে মঙ্গলবার রাতেই হাসপাতালে যান কাজল। পাকস্থলীর প্রদাহের কারণে অপারেশন করতে হতে পারে ৭৫ বছর বয়সী এই অভিনেত্রীর। তাঁর অসুস্থতায় উদ্বিগ্ন পরিবারের সবাই।
দুটি ফিল্মফেয়ার পুরস্কারজয়ী তনুজা অভিনেত্রী শোভনা সামর্থ্য আর চলচ্চিত্র পরিচালক কুমারসেন সামর্থ্যের পাঁচ সন্তানের একজন। বড় বোন নূতনের সঙ্গে ১৯৫০ সালে ‘হামারি বেটি’ ছবিতে শিশুশিল্পী হিসেবে প্রথম চলচ্চিত্র অভিনয় করেন। আর ১৯৬০ সালে ‘ছাবিলি’ সিনেমায় নায়িকা হিসেবে অভিষেক হয় তাঁর। এরপর একে একে অসংখ্য বাংলা ও হিন্দি সিনেমায় অভিনয় করেছেন। উত্তম কুমার, সৌমিত্র চট্টোপাধ্যায়ের মতো অভিনেতার সঙ্গে একাধিক ছবিতে তনুজার অভিনয় নজর কেড়েছে। ‘জুয়েল থিফ’, ‘হাতি মেরে সাথি’, ‘মেরে জীবন সাথি’, ‘মেমদিদি’, ‘দো চোর’, ‘অনুভব’ ছবি দিয়ে তিনি হিন্দি ছবির 
দুটি ফিল্মফেয়ার পুরস্কারজয়ী তনুজা অভিনেত্রী শোভনা সামর্থ্য আর চলচ্চিত্র পরিচালক কুমারসেন সামর্থ্যের পাঁচ সন্তানের একজন। বড় বোন নূতনের সঙ্গে ১৯৫০ সালে ‘হামারি বেটি’ ছবিতে শিশুশিল্পী হিসেবে প্রথম চলচ্চিত্র অভিনয় করেন। আর ১৯৬০ সালে ‘ছাবিলি’ সিনেমায় নায়িকা হিসেবে অভিষেক হয় তাঁর। এরপর একে একে অসংখ্য বাংলা ও হিন্দি সিনেমায় অভিনয় করেছেন। উত্তম কুমার, সৌমিত্র চট্টোপাধ্যায়ের মতো অভিনেতার সঙ্গে একাধিক ছবিতে তনুজার অভিনয় নজর কেড়েছে। ‘জুয়েল থিফ’, ‘হাতি মেরে সাথি’, ‘মেরে জীবন সাথি’, ‘মেমদিদি’, ‘দো চোর’, ‘অনুভব’ ছবি দিয়ে তিনি হিন্দি ছবির দর্শকদের হৃদয়ে স্থায়ী আসন নিয়েছেন।
১৯৭৪ সালে তিনি বাঙালি চলচ্চিত্র পরিচালক সমু মুখার্জিকে বিয়ে করেন। কাজল ছাড়াও তাঁদের আরেক মেয়ে তানিশা মুখার্জিও অভিনয় করছেন। ২০০৮ সালের ১০ এপ্রিল সমু মুখার্জি হৃদ্‌রোগে আক্রান্ত হয়ে মারা যান। তনুজাকে সর্বশেষ ‘ডেথ ইন আ গুঞ্জ’ আর ‘সোনার পাহাড়’ ছবিতে দেখা গেছে।