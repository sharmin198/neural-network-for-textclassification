৩০ এপ্রিল টেলিভিশন নাটকের জনপ্রিয় অভিনয়শিল্পী সুমাইয়া শিমুর জন্মদিন। একই দিন স্বামী নজরুল ইসলামেরও জন্মদিন, আর বড় বোনের বিবাহ বার্ষিকী। কিন্তু জন্মদিনের এবারের আয়োজনে স্বামী কাছে নেই। অফিসের কাজে তিনি কক্সবাজারে। তাই জন্মদিনে দুই বোন মিলে সুমাইয়া শিমুর বনানীর বাসায় চুটিয়ে আড্ডা দেন। তবে সারা দিন কোথাও বের হননি। ছবি: সংগৃহীত
ঘুরতে ভীষণ ভালোবাসেন সুমাইয়া শিমু। সময়–সুযোগ পেলেই ঘুরতে বেরিয়ে পড়েন। কয়েক বছর ধরে সঙ্গী স্বামী নজরুল ইসলাম। এ ছাড়া বেড়ানোর আরও দুজন সঙ্গী শিমুর বোন ও ভাগনি। গত বছরের মে মাসে যুক্তরাষ্ট্রের ক্যালিফোর্নিয়ায় ঘুরতে গিয়ে স্বামীর সেলফিতে এভাবেই ধরা দেন সুমাইয়া শিমু।
১৯৯৯ সালে ‘এখানে আতর পাওয়া যায়’-এর মাধ্যমে টেলিভিশন নাটকে অভিষেক হয় সুমাইয়া শিমুর। তাঁর অভিনীত উল্লেখযোগ্য নাটকগুলো হলো ‘হাউসফুল’, ‘ললিতা’, ‘স্বপ্নচূড়া’, ‘রেডিও চকলেট’, ‘মিস্টার এন্ড মিসেস সরকার’, ‘বিহাইন্ড দ্য সিন’, ‘লেক ড্রাইভ লেন’ ইত্যাদি। ‘স্বপ্নচূড়া’, ‘এফএনএফ’, ‘হাউসফুল’-কমেডি ধাঁচের এসব নাটকে অভিনয় করে সুমাইয়া শিমু দারুণ জনপ্রিয়তা পেয়েছেন। বাস্তবে কিন্তু তিনি একদমই কমেডি করতে পারেন না। বরং উল্টো। কথা কম বলেন, অত হাসতেও পারেন না।
অভিনয়ের পাশাপাশি পড়াশোনায়ও ভালো সুমাইয়া শিমু। জাহাঙ্গীরনগর বিশ্ববিদ্যালয় থেকে সরকার ও রাজনীতিবিজ্ঞান বিষয়ে স্নাতকোত্তর করেছেন। একই বিশ্ববিদ্যালয় থেকে ‘শৈল্পিক ও আর্থসামাজিক বাস্তবতার প্রেক্ষাপটে বাংলাদেশের টেলিভিশন অভিনয়ে নারীর ভূমিকা বিষয়ে পিএইচডি করেছেন এই অভিনেত্রী
