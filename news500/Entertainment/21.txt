জহির রায়হানের উপন্যাস ‘শেষ বিকেলের মেয়ে’ অবলম্বনে টেলিছবি নির্মিত হলো। উপন্যাসের নামেই টেলিছবিটির নাম রাখা হয়েছে। চিত্রনাট্য ও পরিচালনা করেছেন হাসান রেজাউল। গত সোমবার শুটিং শেষ হয়েছে টেলিছবিটির।

পরিচালক বলেন, ‘সাহিত্যভিত্তিক কাজের প্রতি আমার আলাদা দুর্বলতা থেকেই কাজটি করা। শেষ বিকেলের মেয়ে উপন্যাসটি থেকে সরাসরি চিত্রনাট্য করা হয়নি। উপন্যাসটি থেকে অনুপ্রেরণা নিয়ে কাজটি করা হয়েছে। তবে গল্পের চরিত্রের নামগুলো হুবহু আছে টেলিছবিটিতে।
নাটকটিতে অভিনয় করেছেন ইরফান সাজ্জাদ, সাদিয়া জাহান প্রভা, অর্ষা, তাসনুভা তিশা, নুসরাত পাপিয়া, দিলারা জামান প্রমুখ। জহির রায়হানের উপন্যাস অবলম্বনে প্রথমবার কাজ করলেন ইরফান সাজ্জাদ।

টেলিছবিতে শিউলি চরিত্রে অভিনয় করেছেন প্রভা। উপন্যাসটি পড়া না থাকলেও চিত্রনাট্যটি বেশ কয়েকবার পড়েছেন বলে জানান এই অভিনেত্রী। তিনি বলেন, ‘কাজটি করার আগে চিত্রনাট্যটি পড়ে প্রথমে জাহানারা চরিত্রটি পছন্দ হয়েছিল।’

ঈদে এনটিভিতে দেখাবে এটি।