রাস্তায় ঘুরছিলেন দুই যুবক। বেশ-ভূষা দেখতে যেন তথাকথিত সন্ত্রাসীদের মতো। তাতেই সন্দেহ হয় একজনের। খবর দেন পুলিশে। পুলিশ গ্রেপ্তার করে তাদের। পরে জানা গেল, তাঁর সিনেমার অতিরিক্ত শিল্পী (এক্সট্রা আর্টিস্ট)। ঘটনাটি ঘটে ভারতের মুম্বাইয়ে। হৃতিক রোশন ও টাইগার শ্রফের সিনেমার দুজন অতিরিক্ত শিল্পীকে গ্রেপ্তার করে পুলিশ। তাদের বিরুদ্ধে অভিযোগ, ভয়ার্ত পরিবেশ সৃষ্টি ও শান্তি ভঙ্গ করেছে তাঁরা।

গত ২৭ মে ভারতের বর্ডার সিকিউরিটি ফোর্সের সাবেক সেনা সদস্য অনিল মহাজন এই দুজনকে দেখেন। তাদের পরনের পোশাক দেখতে ঠিক তথাকথিত জঙ্গি-সন্ত্রাসীদের মতো লাগে। মুম্বাইয়ের কাছে পালঘার এলাকায় তাদের দেখা যায়। তাঁরা সিগারেট খুঁজছিলেন। পরে জানা যায়, তাঁরা দুজন সিনেমার শুটিংয়ের জন্য এসেছিলেন। তাদের নাম বলরাম গিনওয়ালা ও আরবাজ খান। সিনেমাটির প্রযোজনা ইউনিট তাদের মুক্তির জন্য যাবতীয় কাজ করেছে। মুম্বাই পুলিশ তাদের বিরুদ্ধে ১৮৮ ধারায় ভারতীয় পেনাল কোডে মামলা দায়ের করে।
ভারতীয় সিনেমাতে নাচের জন্য এখন জনপ্রিয় দুজন হলেন হৃতিক রোশন ও টাইগার শ্রফ। হৃতিক রোশন প্রথম থেকেই নাচ দিয়ে বলিউডে নিজের জায়গা করে নিয়েছেন। আর বর্তমানে টাইগার শ্রফও নতুন তারকা হিসেবে উঠে এসেছেন। এবার দুই তারকাকে নিয়ে ছবি করা হচ্ছে। তাই ছবিটি নিয়েও দর্শকদের আগ্রহ বেশ। ছবিটি পরিচালনা করছেন সিদ্ধার্থ আনন্দ। এই ছবিতে অবশ্য আছেন বনি কাপুরও।

টাইগারকে যারা চেনেন না, তাদের বলা, বলিউড তারকা জ্যাকি শ্রফের ছেলে টাইগার শ্রফ। শারীরিক গঠনের পাশাপাশি তিনি নাচেও এখন অসাধারণ। তাঁর নাচ দেখে অনেকেরই বলিউডের আরেক জনপ্রিয় অভিনেতা হৃতিকের নাচের কথা বলেন। টাইগারের শারীরিক গঠনের সঙ্গেও নাকি মিল আছে এই তারকা অভিনেতারা। টাইগার নিজেও বেশ ভক্ত হৃতিকের। হৃতিক রোশনকে আদর্শই মানেন বলিউডের তরুণ এই অভিনেতা। তিনি বলেন, ‘চলচ্চিত্রশিল্পে আমি হৃতিক রোশনকে আমার “আদর্শ” মনে করি। আমি আমার পেশাজীবন ঠিক সেভাবেই সাজাতে চাই, যেভাবে তিনি তাঁর ক্যারিয়ার সাজিয়েছেন’।

তাঁরা দুজন অভিনয় করছেন একসঙ্গে। এটা একটা দারুণ ব্যাপার ঘটতে চলেছে। তবে ছবির শুটিংয়েই এমন একটি ঘটনায় একটু ঝামেলাই হয়ে গেল ছবিটির জন্য। সদ্য টাইগার অভিনয় করলেন ‘স্টুডেন্ট অব দ্য ইয়ার টু’ ছবিতে। আর হৃতিক রোশনকে দেখা যাবে ‘সুপার থার্টি’ সিনেমাতে। ইন্ডিয়ান এক্সপ্রেস