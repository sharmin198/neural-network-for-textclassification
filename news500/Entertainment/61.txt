এত দিন কেবলই রাখঢাক। ইশারা–ইঙ্গিতে সব। এবার একেবারে প্রকাশ্যে এলেন দুজন। প্রেমিকের ৩৪ তম জন্মদিন উদ্যাপন ঘিরে নিজের ভালোবাসার কথা প্রকাশ্যে বললেন মালাইকা অরোরা। আর বলিউড অভিনেতা অর্জুন কাপুর? হৃদয় শেপওয়ালা একটি ব্যাগ দিয়ে আড়াল করা নারীর মুখ ইনস্টাগ্রামে দিয়ে লিখলেন, ‘আসলেই, তিনি আমার হৃদয়।’

নারীর মুখ দেখা না গেলেও অনুমান কারোই যে ভুল হবে না, তা নিশ্চিত। কারণ, দুজন এখন আছেন নিউইয়র্ক। তাঁদের জন্মদিন উদযাপনের ছবিতে ভেসে যাচ্ছে মালাইকার ইনস্টাগ্রাম অ্যাকাউন্ট। শুধু তা–ই নয়, মালাইকা প্রকাশ্যে দুই দিন আগে স্বীকারও করেছেন প্রেমের কথা। বাকি ছিলেন অর্জুন। তিনিও প্রকাশ্যে এলেন অবশেষে।
দুজন এখন দুর্দান্ত সময় কাটাচ্ছেন নিউইয়র্কে। তাঁদের ইনস্টাগ্রাম অ্যাকাউন্ট তা–ই বলে। দুজনের অবসর যাপনের ছবি আর তার নিচের পোস্ট দেখে আপতত তা–ই বোঝা যায়। একটি ছবিতে দেখা যায়, বিজয়ের চিহ্ন নিয়ে দাঁড়িয়ে আছেন মালাইকা। ক্যাপশনে লিখেছেন ‘শুধু ভালোবাসা’। নিচেই মন্তব্য করেছেন অর্জুন। লিখেছেন ‘ছবির ক্রেডিট কই?’ তাঁর মানে, ছবিটা যে তারই তোলা, তা বুঝিয়ে দিলেন তিনি।

২৬ জুন ছিল অর্জুনের জন্মদিন। দিনটি উদ্যাপন করতে দুজনই পাড়ি জমিয়েছেন নিউইয়র্ক। মালাইকা অরোরা সালমান খানের ভাই আরবাজ খানের স্ত্রী ছিলেন। তাঁদের সংসার ভেঙে যাওয়ার পর অর্জুনের সঙ্গে প্রেম করতে দেখা যায় মালাইকাকে। অনেকে সন্দেহ করেন, অর্জুনের সঙ্গে প্রেম নিয়েই ঘর ভেঙেছে আরবাজের। এর আগে অর্জুন–মালাইকার প্রেম নিয়ে গুঞ্জন হলেও দুজনের কেউই প্রকাশ্যে স্বীকার করেননি