সেই দৃশ্যটা অনেকেরই হয়তো মনে আছে। ৯০ দশকের যারা বলিউড সিনেমা দেখতেন তাদের মনে থাকার কথা শাহরুখের সেই গানটির কথা। ‘দিওয়ানা’ ছবিতে মুম্বাইয়ের রাস্তায়, উড়াল সড়কে, সমুদ্রের পাড়ে বাইকে চড়ে বন্ধুদের নিয়ে শাহরুখ খানের সে কি বাহাদুরি! সুপারহিট গানের সঙ্গে, ‘কোয়ি না কোয়ি চাহিয়ে পেয়ার কারনেওয়ালা’...! বন্ধুদের সঙ্গে দলবলে ছুটে বেড়িয়ে কত কী কেরামতি দেখালেন সে গানে। ২৭ বছর আগের সেই স্মৃতিই যেন উসকে দিয়ে বলিউড বাদশাকে। আবারও বাইকের চড়ে সেই দিনটি উদ্‌যাপন করলেন শাহরুখ।

গতকাল ২৫ জুন চলচ্চিত্রে ২৭ বছর সম্পূর্ণ হয়েছে শাহরুখের। আর সেই ২৭ বছরের উদ্‌যাপনটি শাহরুখ করলেন নানাভাবে। রাত সাড়ে ৯টায় নিজের টুইটারে একটি ভিডিও যোগ করলেন। ভিডিওটিতে শাহরুখকে বাইকে চড়ে পুরোনো কায়দায় দেখা গেল শাহরুখকে। নেপথ্যে সেই গানটিও জুড়ে দিয়েছিলেন,‘কোই না কোই চাহিয়ে পেয়ার কারনেওয়ালা’।
অবশ্য ২৭ বছর আগের সেই ছবির গানে শাহরুখকে হেলমেট মাথায় দেখা যায়নি। সেটা অনুসরণ করে এবারের ভিডিওতে হেলমেট মাথায় রাখেন নি। তবে পরিষ্কার করে ভক্তদের উদ্দেশ্যে বললেন, ‘আমি কথা দিচ্ছি অবশ্যই রাস্তায় বাইক নিয়ে বেরোলে হেলমেট ব্যবহার করব। তোমরাও বাইকে চালালে হেলমেট পড়বে।’ ভিডিও বার্তায় স্মৃতিকাতর শাহরুখ আরও বলেন, ‘আমি আমার ভক্ত-দর্শকদের ধন্যবাদ দিতে চাই। এই ২৭ বছর ধরে তোমরা আমার সঙ্গে আছ। এই ২৭ বছর এখন পর্যন্ত আমার পুরো জীবনের অর্ধেক সময়। এই সময়ের মধ্যে আমি চেষ্টা করেছি তোমাদের বিনোদিত করতে। অনেক সময় আমি সফল হয়েছি, কখনো সফল হইনি। তারপরও তোমরা আমার সঙ্গে আছ সে জন্য জন্য অনেক ধন্যবাদ।’

জানা গেছে, ক্যারিয়ারের ২৭ বছর পূর্তির দিনে মোটরসাইকেল কোম্পানিতে কাজ করা শাহরুখের এক বন্ধু তাঁকে দুটি মোটরসাইকেল পাঠিয়েছে। বলেছে- ‘কোয়ি না কোয়ি চাহিয়ে’ গানে যেভাবে স্টান্ট করেছ, এখন সেটি আবার করে দেখাও। বন্ধুর কথা রাখতে তিনি শাহরুখ মোটরসাইকেল চালানোর দৃশ্য সামাজিক যোগাযোগ মাধ্যমে আপলোড করেছেন।
১৯৯২ সালের ২৫ জুনে মুক্তি পেয়েছিল শাহরুখের দিওয়ানা ছবিটি। যে ছবি দিয়ে বলিউড রাজ্য জয়যাত্রা চালু হয়েছিল, আজও চালু আছে যা। যদিও শাহরুখ আগে সই করেছিল ‘দিল আশনা হ্যায়’ ছবিতে। তবে তার আগেই মুক্তি পায় ‘দিওয়ানা।’

তাজ মুহম্মদ খান আর লতিফ ফাতিমার পরিবারে ১৯৬৫ সালের ২ নভেম্বর জন্ম হয় শাহরুখের। শাহরুখের বাবা পাকিস্তানের পেশোয়ারের মানুষ, মা ভারতের হায়দরাবাদের আর দাদি কাশ্মীরের। তবে শাহরুখের প্রথম টেলিভিশন ধারাবাহিক শুরু হয় ১৯৮৯ সালে। কর্নেল কাপুরের পরিচালনায় 'ফৌজি' নামের সেই ধারাবাহিক খুবই জনপ্রিয় হয়েছিল। সেখানেই প্রথমবার ভারতের দর্শক দেখলেন পরের কয়েক বছরে স্টার থেকে সুপার স্টার হয়ে ওঠা শাহরুখ খানকে।

১৯৮৯-৯০ সালে রেণুকা সাহানের সঙ্গে ‘সার্কাস’ ধারাবাহিকে কাজ করতে শুরু করেন শাহরুখ। ১৯৯১ সালের এপ্রিল মাসে মারা যান শাহরুখ খানের মা। মায়ের মৃত্যুর শোক থেকে দূরে সরে যেতে এক বছরের জন্য শাহরুখ দিল্লি থেকে মুম্বাই গিয়েছিলেন। কিন্তু তাঁর ফেরা আর হয়নি আর। সে বছরই প্রথম চলচ্চিত্রে অভিনয় করেন শাহরুখ খান। সেটি ছিল হেমা মালিনী অভিনীত ‘দিল আসনা হ্যায়’। নায়ক হিসাবে শাহরুখকে প্রথম দেখা গেল পরের বছর ২৫ জুন ১৯৯২তে ‘দিওয়ানা’য়। কঠোর পরিশ্রম করতে পারেন শাহরুখ।