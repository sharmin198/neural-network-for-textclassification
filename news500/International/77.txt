ইথিওপিয়ার সেনাপ্রধান জেনারেল সিয়ার মেকোন্নেন গুলিতে নিহত হয়েছেন। শনিবার দেশটির রাজধানী আদ্দিস আবাবার অ্যামহারা অঞ্চলে এ ঘটনা ঘটে। নিজের দেহরক্ষীর গুলিতে সেনাপ্রধান নিহত হয়েছেন বলে আজ রোববার বিবিসির খবরে বলা হয়
ইথিওপিয়ার প্রধানমন্ত্রী অ্যাবি আহমেদ বলেন, ইথিওপিয়ার উত্তরাঞ্চল অ্যামহারায় প্রশাসনের বিরুদ্ধে অভ্যুত্থানচেষ্টা প্রতিহত করার সময় তিনি (সেনাপ্রধান) ও অন্য এক সেনা কর্মকর্তা নিহত হয়েছেনএ ঘটনায় নিহত অপর জেনারেল হলেন জেজাই আবারা। ওই হামলার ঘটনায় সেনাপ্রধানের দেহরক্ষীকে আটক করা হয়েছে।

সাম্প্রতিক বছরগুলোতে অ্যামহারায় জাতিগত সহিংসতার ঘটনা ঘটেছে। এই হামলা তারই অংশ বলে ধারণা করা হচ্ছে।

সামরিক বাহিনীর প্রধানের ওপর এমন হামলার ঘটনায় নিন্দা জানিয়ে টেলিভিশনে ভাষণ দিয়েছেন প্রধানমন্ত্রী অ্যাবি আহমেদ। সেনাবাহিনীর চিফ অব স্টাফ মেকোন্নেন এক বছর ধরে সেনাপ্রাধন হিসেবে দায়িত্ব পালন করে আসছেন। এই পদে তাঁকে নিয়োগ দিয়েছেন প্রধানমন্ত্রী।