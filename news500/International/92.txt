মার্কিন প্রেসিডেন্ট ডোনাল্ড ট্রাম্প তাঁর পরবর্তী নির্বাচনের জন্য তহবিল সংগ্রহের ক্যাম্পেইন শুরু করেছেন। গত মঙ্গলবার যুক্তরাষ্ট্রের ফ্লোরিডায় এই ক্যাম্পেইন শুরুর ২৪ ঘণ্টার মধ্যে প্রায় ২ কোটি ৫০ লাখ ডলার (২৫ মিলিয়ন ডলার) সংগ্রহ হয়েছে। ট্রাম্প ক্যাম্পেইনের পক্ষ থেকে এক টুইটার বার্তায় এ কথা জানানো হয়।

ডোনাল্ড ট্রাম্পের প্রতিপক্ষ ডেমোক্র্যাটদের মধ্যে কেউই এক দিনে এই পরিমাণ তহবিল সংগ্রহ করতে পারেননি। মার্কিন সাবেক ভাইস প্রেসিডেন্ট জো বাইডেন, যিনি এই মুহূর্তে জনমতে এগিয়ে আছেন, প্রার্থিতা ঘোষণার পর প্রথম ২৪ ঘণ্টায় তিনি সংগ্রহ করেছিলেন ৬৩ লাখ ডলার (৬.৩ মিলিয়ন ডলার)।ট্রাম্প অবশ্য প্রেসিডেন্ট হিসেবে শপথ নেওয়ার দিন থেকেই তাঁর পুনর্নির্বাচনের জন্য ক্যাম্পেইন শুরু করেন। গত তিন মাসে তাঁর ক্যাম্পেইনের সংগৃহীত তহবিলের পরিমাণ ৪ কোটি ডলার (৪০ মিলিয়ন ডলার)। এই ক্যাম্পেইনের পক্ষ থেকে বলা হয়েছে, তাদের লক্ষ্য নির্বাচনের আগে এক বিলিয়ন ডলার চাঁদা সংগ্রহ করা।

ট্রাম্পের এই সাফল্য বিরোধী ডেমোক্র্যাটদের মধ্যে উদ্বেগের সঞ্চার করেছে। ‘যুদ্ধ তহবিলে’ বিপুল পরিমাণ অর্থ থাকায় ট্রাম্প সহজেই টিভি ও ইন্টারনেটে নির্বাচনী ক্যাম্পেইনে তাদের চেয়ে এগিয়ে থাকবেন। এদিকে বুধবার রাতে এক জরুরি বার্তায় জো বাইডেন তাঁর সমর্থকদের কাছে অতিরিক্ত চাঁদার অনুরোধ পাঠিয়েছেন