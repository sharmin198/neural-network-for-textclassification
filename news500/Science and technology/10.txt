ই-কমার্স ওয়েবসাইট থেকে কেনাকাটা করে শিওরক্যাশের মাধ্যমে অর্থ পরিশোধ করা যাবে। মোবাইলে আর্থিক সেবাদাতা প্রতিষ্ঠান শিওরক্যাশের গ্রাহকেরা তাঁদের ওয়ালেট থেকে এ সুবিধা পাবেন। সফটওয়্যার শপ লিমিটেড (এসএসএল ওয়্যারলেসের) পেমেন্ট গেটওয়ে প্ল্যাটফর্ম ‘এসএসএলকমার্জের’ সাড়ে তিন হাজারের বেশি ই-কমার্স মার্চেন্ট ওয়েবসাইটে এ সুবিধা পাওয়া যাবে।

এসএসএলের এক বিজ্ঞপ্তিতে বলা হয়, সম্প্রতি তাদের সঙ্গে একটি চুক্তি সই করেছে শিওরক্যাশ। এ চুক্তির আওতায় ই-কমার্স প্ল্যাটফর্মে কেনাকাটায় অর্থ পরিশোধের সুযোগ পাচ্ছেন শিওরক্যাশ গ্রাহকেরা।


চুক্তি সইয়ের অনুষ্ঠানে উপস্থিত ছিলেন শিওরক্যাশের প্রধান নির্বাহী কর্মকর্তা (সিইও) শাহাদাত খান, প্রধান ব্যবসা কর্মকর্তা আবু তালেব, হক এসএসএল ওয়্যারলেসের পরিচালক আশীষ চক্রবর্তী, হেড অব ব্যাংকিং অ্যান্ড ফাইন্যান্সিয়াল সার্ভিসেস সউদ বিন জাহান, হেড অফ ই-কমার্স সার্ভিসেস এম নাওয়াত আশেকিন প্রমুখ।