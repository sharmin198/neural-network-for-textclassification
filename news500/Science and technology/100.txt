মার্কিন প্রযুক্তি ব্র্যান্ড আইলাইফের জেড এয়ার লাইট মডেলের নতুন ল্যাপটপ বাজারে এসেছে। নতুন এ ল্যাপটপ ই–কমার্স প্ল্যাটফর্ম দারাজের মাধ্যমে বিক্রি করবে প্রতিষ্ঠানটি। ১১ দশমিক ৬ ইঞ্চি মাপের ফুল এইচডি ডিসপ্লেযুক্ত ­ল্যাপটপটিতে রয়েছে উইন্ডোজ ১০ অপারেটিং সিস্টেম ও ইন্টেল প্রসেসর। ৮০০ গ্রাম ওজনের ল্যাপটপটিতে ই–মেইল, ইন্টারনেট ব্রাউজিং, মাইক্রোসফট অফিস সফটওয়্যারের কাজগুলো করা যায়।

আইলাইফের এক বিজ্ঞপ্তিতে বলা হয়, অনলাইনে (http://bit.ly/2XlyAdL) বিক্রি উপলক্ষে ১০ জন ভাগ্যবান ক্রেতাকে ৫ হাজার ৪৯৯ টাকায় এ ল্যাপটপ দেবে তারা। এরপর ৩৩ শতাংশ পর্যন্ত ছাড় দেওয়া হবে। ২৪ জুন থেকে ৩০ জুন পর্যন্ত এ অফার চলবে।