বিজ্ঞানচিন্তা-বিকাশ বিজ্ঞান উৎসবের চট্টগ্রাম অঞ্চলের আয়োজন আজ শুক্রবার শুরু হয়েছে। চট্টগ্রাম নগরের আইস ফ্যাক্টরি সড়কে অবস্থিত প্রাইমারি টিচার্স ট্রেনিং ইনস্টিটিউটে (পিটিআই) সকাল সাড়ে নয়টায় বেলুন উড়িয়ে উৎসবের উদ্বোধন করেন অতিথিরা।

উৎসবে অতিথি হিসেবে উপস্থিত আছেন বিজ্ঞান চিন্তার সম্পাদক আব্দুল কাইয়ুম, প্রথম আলোর যুগ্ম সম্পাদক বিশ্বজিৎ চৌধুরী, পিটিআইয়ের চট্টগ্রামের সুপারিনটেনডেন্ট কামরুন নাহার, বিকাশের ডেপুটি জেনারেল ম্যানেজার সায়মা আহসান, চট্টগ্রাম বিশ্ববিদ্যালয়ের শিক্ষক নূর মোহাম্মদ ও প্রিমিয়ার বিশ্ববিদ্যালয়ের শিক্ষক টুটুল মল্লিক।

উৎসবের দ্বিতীয় পর্বে শিক্ষার্থীরা দলগতভাবে প্রকল্প উপস্থাপন করছে। রয়েছে বিজ্ঞান বিষয়ক কুইজ ও আলোচনা, সাংস্কৃতিক অনুষ্ঠান।