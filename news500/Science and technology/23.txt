দেশের বাজারে সাধারণ ব্যবহারকারীদের পাশাপাশি ব্যবসায়ীদের জন্য ও গেম খেলার উপযোগী নতুন মডেলের ল্যাপটপ এনেছে তাইওয়ানের প্রযুক্তি ব্র্যান্ড আসুস। নতুন ল্যাপটপ হিসেবে বাজারে এসেছে ভিভোবুক এক্স ৪১২ ও ৫১২ মডেল। ল্যাপটপটিতে থাকছে ইন্টেলের সপ্তম বা অষ্টম প্রজন্মের প্রসেসর, ডেডিকেটেড গ্রাফিকস কার্ড। ১৪ ও ১৫ ইঞ্চির নোটবুকটিতে আরও থাকছে ৪ গিগাবাইট র‍্যাম, ১২৮ গিগাবাইট এসএসডিসহ ১ টেরাবাইট পর্যন্ত হার্ডডিস্ক সুবিধা। ল্যাপটপটি পাওয়া যাবে চারটি ভিন্ন রঙে। এর দাম ৪১ হাজার ৫০০ টাকা থেকে শুরু করে ৮৪ হাজার ৫০০ টাকা পর্যন্ত।

এ ছাড়া বাজারে এসেছে আসুস এক্স ৪০৯ (১৪ ইঞ্চি) ও এক্স ৫০৯ (১৫ ইঞ্চি) মডেলের ল্যাপটপ। স্বল্প ব্যাজেলের ন্যানো এজ ডিসপ্লে আর ফাস্ট চার্জিং প্রযুক্তির এ ল্যাপটপের ওজন ১.৬৫ কেজি। নোটবুকটি অষ্টম প্রজন্মের ইন্টেল কোর আই ৩ থেকে শুরু করে কোর আই ৭ প্রসেসর আর ৪ গিগাবাইট বিল্টইন র‍্যামসহ পাওয়া যাবে। এর দাম ৪৩ হাজার টাকা থেকে থেকে শুরু করে ৬৪ হাজার টাকা পর্যন্ত।


জনপ্রিয় জেনবুক সিরিজে এসেছে আসুস এনেছে জেনবুক ফ্লিপ। এতে রয়েছে সর্বশেষ ইন্টেলের অষ্টম প্রজন্মের প্রসেসর। ল্যাপটপটি ৩৬০ ডিগ্রিতে ভাঁজ করে এর স্ক্রিনে স্টাইলাস কলম ব্যবহার করা যায়। এতে রয়েছে ফিঙ্গারপ্রিন্ট, ন্যানো এজ ডিসপ্লে, স্বল্প ব্যাজেলের ন্যানো এজ ডিসপ্লে, ব্যাকলিট কি–বোর্ডসহ অত্যাধুনিক ফিচার। জেনবুক পাওয়া যাবে ৭০ হাজার ৫০০ টাকা থেকে ১ লাখ ১৭ হাজার টাকা পর্যন্ত।

যাঁরা গেম খেলতে পছন্দ করেন, তাঁদের জন্য আসুস এনেছে টাফ এফএক্স ৫০৫ নোটবুক। ভারী গেম খেলার উপযোগী ল্যাপটপটিতে রয়েছে নতুন এএমডি রাইজেন প্রসেসরসহ এনভিডিয়া জিটিএক্স ১৬৬০ টিআই পর্যন্ত গ্রাফিকস কার্ড। এতে আছে হাইপার কুল কুলিং সিস্টেম। দাম ৮৬ হাজার টাকা থেকে ১ লাখ ৭ হাজার টাকা পর্যন্ত। রিপাবলিক অব গেমারস সিরিজের এসেছে নবম প্রজন্মের প্রসেসরসহ আরওজি স্ট্রিক্স ৩। প্রফেশনাল ই-স্পোর্টস খেলোয়াড়দের জন্য বিশেষভাবে তৈরি নোটবুকগুলোতে রয়েছে ১৬ গিগাবাইট র‍্যাম, ৮ গিগাবাইট এনভিডিয়া জিফোর্স আরটিএক্স ২০৬০ গ্রাফিকস কার্ড, ২৫৬ গিগা এসএসডিআর ১ টেরা হার্ডডিস্ক। এর দাম ৯৪ হাজার টাকা থেকে ১ লাখ ৯০ হাজার টাকা পর্যন্ত।

আসুসের কনভার্টিবল ল্যাপটপেও এসেছে নতুন অনেকগুলো মডেল। আসুসের ভিভোবুক ফ্লিপের কনভার্টেবল সিরিজ ৩৬০ ডিগ্রি ঘোরানো যায়। ডিজাইন ও কনফিগারেশনভেদে ল্যাপটপগুলোর দাম ৭৩ হাজার টাকা থেকে ৮৬ হাজার ৫০০ টাকা।

আসুসের প্রতিটি ল্যাপটপে থাকছে জেনুইন উইন্ডোজ অপারেটিং সিস্টেম। সঙ্গে থাকছে আসুসের নিজস্ব আই কেয়ার টেকনোলজি। বাংলাদেশে একমাত্র আসুসই দিচ্ছে দুই বছরের আন্তর্জাতিক বিক্রয়োত্তর সেবা।

আসুস কর্তৃপক্ষ জানিয়েছে, আজ বৃহস্পতিবার থেকে রাজধানীর আগারগাঁওয়ের বঙ্গবন্ধু আন্তর্জাতিক সম্মেলন কেন্দ্রে শুরু হওয়া ল্যাপটপ মেলায় নতুন মডেলের ল্যাপটপ প্রদর্শন করা হবে। মেলায় ল্যাপটপ ক্রেতাদের আকর্ষণীয় উপহার দেবে তারা।