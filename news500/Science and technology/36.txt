আপনি যদি ছবি বা ভিডিও করতে চান, তাহলে অপো রেনোর ওপর আস্থা রাখতে পারেন। আস্থার প্রতিদান দেবে ফোনটি। এক সপ্তাহ ব্যবহার করে সেই অভিজ্ঞতা হয়েছে। যাঁরা ভ্রমণ এবং ছবি তুলতে ভালোবাসেন তাঁদের জন্য এটা বেশ ভালো। 

অপো রেনো সিরিজের স্মার্টফোন ‘অপো রেনো ১০এক্স জুম’। ৬.৬ ইঞ্চি আল্ট্রা-এইচডি প্লাস অ্যামোলেড পর্দা, যেটির বেজেল নেই। অপো রেনো ১০এক্স জুম নিয়ে আলোচনার প্রথমেই চলে আসবে এর ১০এক্স হাইব্রিড জুম ক্যামেরা। সাধারণত স্মার্টফোনে অপটিক্যাল জুমসহ লেন্স স্থাপন করা খুবই চ্যালেঞ্জিং কাজ হলেও সাবমেরিনের পেরিস্কোপের আদলে এতে ফোনের ভেতরেই আড়াআড়িভাবে স্থাপন করা হয়েছে ১৩০ মিলিমিটার টেলিফটো লেন্স। ফলে পেরিস্কোপ লেন্স ও ডিজিটাল জুম প্রযুক্তির সমন্বয়ে ১০এক্স হাইব্রিড জুম করতে সক্ষম এই ফোন। ফলে ভ্রমণে দূরবর্তী কোনো কিছুর ছবি তুলতে কিংবা কনসার্টে প্রিয় শিল্পীর ছবি তুলতে এখন আর ডিএসএলআরের সহায়তা নিতে হবে না। হাতে থাকা অপো রেনো ১০এক্স চোখের একেবারে সম্মুখে নিয়ে আসবে ছবির সাবজেক্টকে। আর বিষয়বস্তু দূরে থাকলে জুম করলে এটি কাঁপবে না। কারণ, এতে আছে অপটিক্যাল ইমেজ স্টাবিলাইজার। 


মূল ক্যামেরা হিসেবে ফোনটিতে রয়েছে এফ/১.৭ অ্যাপারচারের ২৬ মিলিমিটার ওয়াইড অ্যাঙ্গেল লেন্স ও ০.৮ ন্যানোমিটার পিক্সেল সাইজের ১/২ ইঞ্চি আকারের সনি আইএমএক্স৫৮৬ ইমেজ প্রসেসিং সেন্সর। ফলে এর ফ্রেমে যেমন খুব 
কাছ থেকেই অনেকটুকু জায়গার ছবি তোলা যায়, তেমনি ৪৮ মেগাপিক্সেল ক্যামেরা বলে এতে ধরা দেবে ছবির প্রতিটি সূক্ষ্ম বিষয়। 

সেলফি তোলার ক্ষেত্রে সেরা ফোনের তকমা রীতিমতো স্থায়ী ভেবে সেঁটে গেছে অপোর গায়ে। সেই ঐতিহ্য বজায় থাকছে অপো রেনো ১০এক্স জুমের বেলাতেও। শুধু যে ২৬ মিলিমিটার ওয়াইড অ্যাঙ্গেল লেন্স, এফ/২.২ অ্যাপারচারের জন্যই সেলফি ক্যামেরাটি অনন্য তা নয়, এর নজরকাড়া শার্কফিন রাইজিং ক্যামেরা প্ল্যাটফর্ম। এই প্ল্যাটফর্মের কাজ যে শুধু ফুল স্ক্রিন ডিসপ্লে নিশ্চিত করা, তা নয়, বরং ফোন থেকে কিছুটা বেরিয়ে থাকে বলে দারুণ একটি অ্যাঙ্গেল মিলে এই ফোন থেকে। 
অপো রেনো ১০এক্স জুম স্মার্টফোনে তোলা ছবি
অপো রেনো ১০এক্স জুম স্মার্টফোনে তোলা ছবি
ট্রাভেল ভিডিও-লগ তৈরি 

আজকাল অনেকেই ভ্রমণের পাশাপাশি আগ্রহী হচ্ছেন ট্রাভেল ভিডিও-লগ তৈরিতে। তাঁদের জন্য দারুণ একটি ভিডিও রেকর্ডিং পার্টনার হবে অপো রেনো ১০এক্স জুম। এই ফোনের ভিডিও ধারণ করা হয় এর ৪৮ মেগাপিক্সেল প্রাইমারি ক্যামেরাতে। ভিডিও ধারণে জাইরো-ইআইএস থাকায় এমনকি চলতি অবস্থাতেও ঝাঁকিমুক্ত ভিডিও ধারণ করা যাবে এতে। এ ছাড়া রীতিমতো পেশাদার কাজের উপযোগী ভিডিও ধারণে 
এতে রয়েছে ৩০/৬০ ফ্রেম রেটে ২১৬০-পি মানের এবং ১০৮০-পি মানের ৩০/৬০/২৪০ ফ্রেম রেটে ভিডিও ধারণের সুযোগ। এ ছাড়া এর সেলফি ক্যামেরায় থাকছে প্রতি সেকেন্ডে ৩০টি ফ্রেম ধারণে সক্ষম ১০৮০-পি মানের ভিডিও রেকর্ড করার সুবিধা। 

উজ্জ্বল ডিসপ্লে 

অপো রেনো ১০এক্স জুম স্মার্টফোনটিতে রয়েছে ডিসিআই-পি৩ স্ট্যান্ডার্ডের অ্যামোলেড ডিসপ্লে, ফলে সরাসরি সূর্যের আলোতেও এর স্ক্রিন থাকে বেশ উজ্জ্বল। তাই দিনের 
বেলায় ছবি তুলে রাতে হোটেল রুমে গিয়ে দেখতে পেলেন ব্লার হয়ে যাওয়া ছবি কিংবা ফ্রেম বাঁকা হয়ে যাওয়া, এমনটি ঘটার জো নেই অপো 
রেনোতে। 

দীর্ঘস্থায়ী পাওয়ার ব্যাকআপ 

এত সব সুবিধার কিন্তু সবই ম্লান হয়ে যায় যদি ফোনটির পাওয়ার ব্যাকআপ হয় দুর্বল! ভয় নেই, অপো রেনোয় থাকছে ৪০৬৫ মিলি–অ্যাম্পিয়ার ব্যাটারি, ফলে দিনের আলো নিভে যাওয়ার আগেই ফোন নিভে যাবে, এমন আশঙ্কা করতে হবে না মোটেই। আর ফোনটিতে ভোক ৩.০ ফাস্ট চার্জিংয়ের সুযোগ থাকায় পথেই লাঞ্চ ব্রেকে কিংবা একটু জিরিয়ে নেওয়ার ফাঁকে চট করে চার্জ করে নেওয়া যাবে ফোনটি। 

আরও যা রয়েছে

গেমিংয়ের জন্য ও বেশি রেজল্যুশনের ছবি কিংবা ভিডিও প্রসেস করতে সবচেয়ে উপযোগী ৭ ন্যানোমিটার চিপযুক্ত কোয়ালকম ব্র্যান্ডের শক্তিশালী স্ন্যাপড্রাগন ৮৫৫ মোবাইল প্ল্যাটফর্ম, ৮ গিগাবাইট র​্যাম, ২৫৬ গিগাবাইট রম, ১০এক্স হাইব্রিড জুম, ৪৮ মেগাপিক্সেল ট্রিপল ক্যামেরা আর ভোক ৩.০ ফাস্ট চার্জিং প্রযুক্তি। 

দাম 

ফোনটির দাম তুলনামূলক বেশি। ৭৯ হাজার ৯৯০ টাকা দিয়ে সেরা ছবি বা সবচেয়ে ভালো ভিডিও করার ফোনটি কতজন কিনবে সেটা সময়ই বলে দেবে।