ভ্রমণকারীদের টিকিট ও হোটেল বুকিং সেবা দিতে উদ্যোক্তাদের জন্য সুবিধা চালু করেছে হালট্রিপ। হালট্রিপের ওয়েবসাইটের মাধ্যমে যেকোনো উদ্যোক্তা ট্রেড লাইসেন্স ও প্রয়োজনীয় কাগজপত্র দিয়ে নিবন্ধন করতে পারবেন। সবকিছু যাচাই-বাছাই করে ওই উদ্যোক্তা হালট্রিপ ডটকমের মাধ্যমে ভ্রমণকারীদের টিকিট ও হোটেল বুকিং সেবা দিতে পারবেন। অনলাইন ট্রাভেল এজেন্সি হালট্রিপ ডটকম (www.haltrip.com) দুই বছর পূর্তি উপলক্ষে এ তথ্য জানিয়েছে।

প্রতিষ্ঠানটির প্রধান নির্বাহী কর্মকর্তা (সিইও) তাজবীর হাসান বলেন, ২০১৭ সালে হালট্রিপের যাত্রা শুরুর পর থেকে ভ্রমণ খাতকে ডিজিটালাইজ করতে কাজ করছে। প্রতিষ্ঠানটিতে ১৫০ জন কর্মী যুক্ত রয়েছেন। নতুন ৫ হাজার নতুন উদ্যোক্তা তৈরি হয়েছে। কয়েকটি ট্রাভেল পোর্টাল হালট্রিপ এপিআই ব্যবহার করে গ্রাহকদের টিকেটিং সুবিধা দিচ্ছে।