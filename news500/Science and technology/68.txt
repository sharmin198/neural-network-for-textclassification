উদ্দেশ্য হচ্ছে, প্রতিদিনের চুরি করার চ্যালেঞ্জে ধরা না পড়া। প্রতিদিন ছিঁচকে চোরের মতো করে চুরি করাই আসল উদ্দেশ্য। কী ভাবছেন, যে গেম আমাকে চুরি করা শেখাচ্ছে সেটি খেলব কেন? বলছি কেন এটি আপনি খেলবেন।

নুডলকেক স্টুডিও ইনকরপোরেটেডের বানানো স্নিক অপস নামের এই গেমে আছে অবসর কাটানোর মজার সব কৌশল। গেমের মূল লক্ষ্যই হচ্ছে নানান কৌশল আর মারপিট করে পছন্দের জিনিস নিজের করে নিতে হবে। কিন্তু শর্ত একটাই—ধরা পড়া যাবে না।


আপনি মানসিকভাবে প্রস্তুত হলে গেমটি সম্পর্কে আরও মজার সব তথ্য জানাচ্ছি। গেমে একজন খেলোয়াড়কে গার্ড বা নিরাপত্তাকর্মীকে খোঁচাতে হবে। যত নিরাপত্তা ক্যামেরা আছে, সেগুলোকে পাশ কাটিয়ে যেতে হবে। সুড়ঙ্গপথ হামাগুড়ি দিয়ে পার হতে হবে। আর এসবই করতে হবে উচ্চ প্রযুক্তিসম্পন্ন মিলিটারি বেজের মধ্যে। আর এই চ্যালেঞ্জগুলো দিন দিন বদলে যায়। গেমে প্রতিদিনই নতুন স্থান আর অজানা ফাঁদের লেভেল যোগ করা হয়। যে কেউ নতুন নতুন লেভেল পেয়ে যাবে প্রতিদিন। সেই সঙ্গে প্রতিদিন খেলে ব্যাজ সংগ্রহ করতে হবে। আছে ২০টির বেশি ভিন্ন ভিন্ন আর মজার সব চরিত্র। আপনাকে চরিত্রগুলো আনলক করতে হবে। যে লেভেলগুলো আগে শেষ করতে পারেননি, সেগুলোও চাইলেই পরে এসে সম্পন্ন করতে পারবেন। অর্জন করতে হবে ধরা না পড়ার নানান কৌশল। অধরা হতে আপনি প্রস্তুত তো!

                                  