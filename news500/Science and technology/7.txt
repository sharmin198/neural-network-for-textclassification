
এমএস ওয়ার্ড অ্যাপ
এমএস ওয়ার্ড অ্যাপ
মাইক্রোসফট ওয়ার্ডের অ্যান্ড্রয়েড অ্যাপ ১০০ কোটি ডাউনলোডের মাইলফলক স্পর্শ করেছে। এক্ষেত্রে ক্রস প্ল্যাটফর্ম অ্যাপ কৌশল মাইক্রোসফটের কাজে লেগেছে। মাইক্রোসফটের অফিসের সবগুলো অ্যাপের মধ্যে ডাউনলোডের দিক থেকে ‘এমএস ওয়ার্ড’ অ্যাপটি সবচেয়ে এগিয়ে। গত বছরের মে মাসে অর্ধকোটি ডাউনলোডের মাইলফলকে পৌঁছেছিল এটি।

বর্তমানে যে ২০০ কোটি অ্যান্ড্রয়েড ফোন ব্যবহৃত হচ্ছে তার অর্ধেকেই ওয়ার্ড অ্যাপটি ব্যবহৃত হচ্ছে। বর্তমানে উইন্ডোজচালিত যন্ত্রের সংখ্যা ১৫০ কোটি। এসব ডিভাইসে রয়েছে মাইক্রোসফটের তৈরি সফটওয়্যারটি। তবে শিগগিরই অ্যান্ড্রয়েড অ্যাপ ডাউনলোড ডেস্কটপ সংস্করণকে ছাড়িয়ে যাবে। 

স্যামসাংসহ কয়েকটি অ্যান্ড্রয়েড ফোনে ওয়ার্ড অ্যাপ প্রিইনস্টল করার চুক্তি থেকে লাভ হয়েছে মাইক্রোসফটের। অ্যান্ড্রয়েড স্টোরে অ্যাপটি ৫ এর মধ্যে সাড়ে চার রেটিং পেয়েছে। ৩৫ লাখ ব্যবহারকারী একে প্রয়োজনীয় অ্যাপ বলে রেটিং দিয়েছেন।

