এসার প্রিডেটর হেলিওস ৩০০ মডেলের নতুন ল্যাপটপ বাজারে এনেছে স্মার্ট টেকনোলজিস। গেমারদের জন্য তৈরি এই ল্যাপটপে রয়েছে ইন্টেল অষ্টম জেনারেশন কোর আই ফাইভ প্রসেসর, ৮ জিবি ডিডিআর ৪ র‍্যাম, জিটিএক্স ১০৫০টি আই ৪ জিবি গ্রাফিকস কার্ড, ১২৮ জিবি এসএসডি, ১ টেরাবাইট হার্ডড্রাইভ ও ব্যাকলিট কিবোর্ড।

ল্যাপটপে ১৫.৬ ইঞ্চি ফুল এইচডি আইপিএস ডিসপ্লে ব্যবহার করা হয়েছে, যার রেজ্যুলেশন ১৯২০ * ১০৮০ এবং আসপেক্ট রেশিও ১৬: ৯। ওয়াইড অ্যাঙ্গেল এই ডিসপ্লেটির ভিউ অ্যাঙ্গেল ১৭০ ডিগ্রি। তা ছাড়া আলট্রা স্লিম এই ডিসপ্লেতে মার্কারি ফ্রি পরিবেশবান্ধব প্রযুক্তি ব্যবহার করা হয়েছে।


গেমারদের সুবিধার্থে ল্যাপটপটিতে সংযুক্ত করা হয়েছে অপটিমাইজড ডলবি অডিও প্রিমিয়াম সাউন্ড এনহান্সমেন্ট প্রযুক্তি। লোয়ার ডিসটর্শন, ওয়াইডার ফ্রিকোয়েন্সি রেঞ্জ এবং হেডফোনের মতো স্পষ্ট ও শক্তিশালী সাউন্ড নিশ্চিতের জন্য এতে এসার ট্রু-হারমনি প্লাস প্রযুক্তি ব্যবহার করা হয়েছে। দুই বছরের বিক্রয়োত্তর সেবাসহ মূল্য ৯৫ হাজার টাকা।

