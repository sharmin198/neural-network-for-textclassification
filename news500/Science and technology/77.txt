টিভিকে একসময় বোকার বাক্স বলা হতো। কিন্তু নতুন যুগের টিভিগুলো এখন অনেক বুদ্ধিমান। টিভিতে এখন ইন্টারনেট সংযোগ থাকে এবং ভিডিও স্ট্রিমিং করা যায়। টিভি ব্যবহারের ধরন বুঝে কনটেন্ট দেখার পরামর্শ দেওয়ার মতো বুদ্ধিমান হয়ে উঠেছে টিভি। অটোমেটিক কনটেন্ট রিকগনিশন (অসিআর) ফিচারের মাধ্যমে টিভিতে দেখানো কনটেন্টগুলোর তথ্য শনাক্ত করে রাখে। বিভিন্ন টিভি নির্মাতা এ ফিচারের মাধ্যমে তথ্য সংগ্রহ করে বিজ্ঞাপনদাতাদের কাছে দেন। আপনার ওপর টিভির গোয়েন্দাগিরি বা নজরদারির বিষয়টি চাইলে ঠেকাতে পারেন। এতে আপনার ব্যক্তিগত তথ্য নিরাপদ থাকবে। কয়েকটি টিভির অপশন সম্পর্কে জেনে নিন:

এলজি: সেটিংস মেন্যু থেকে লাইভ প্লাস অপশন বন্ধ রাখুন। নতুন টিভি মডেলগুলোর ক্ষেত্রে মূল মেন্যু থেকে সেটিংস অপশনে যেতে হবে। এরপর অল সেটিংসের জেনারেল অপশনে যেতে হবে। স্ক্রল করলে লাইভ প্লাস অপশনটি পাবেন। পুরোনো মডেলের টিভিতে অ্যাবাউট দিস টিভি অপশনে গিয়ে ইউজার এগ্রিমেন্টসের অধীনে ব্যবহারবিধি, প্রাইভেসি নীতিমালা, ভিউয়িং ইনফরমেশন অ্যান্ড পার্সোনালাইজড অ্যাডভার্টাজিং বিষয়গুলো বন্ধ করে দিতে পারেন।


সনি: ইন্টারঅ্যাকটিভ টিভি সেটিংস বা সাম্বা টিভি ইন্টারঅ্যাকটিভ টিভি অপশন বন্ধ করে দিন। সনির অ্যান্ড্রয়েডভিত্তিক স্মার্টটিভিতে সেটিংস থেকে সিস্টেম প্রিফারেন্সে যেতে হবে। সেখানে ইন্টারঅ্যাকটিভ টিভি সেটিংস পাওয়া যাবে। পুরোনো সনি টিভিতে সেটিংস থেকে প্রিফারেন্সে গিয়ে সেটআপ ও তারপর নেটওয়ার্কে যেতে হবে। সেখানে সাম্বা ইন্টারঅ্যাকটিভ টিভি বন্ধ রাখতে হবে।

স্যামসাং: ভিউয়িং ইনফরমেশন সার্ভিসেস বন্ধ করে দিন। নতুন মডেলের টিভিতে মূল মেনু থেকে সেটিংসে গিয়ে সাপোর্টের টার্মস অ্যান্ড পলিসিতে যান। সেখানে ভিউয়িং ইনফরমেশন সার্ভিসেস ও ভয়েস রিকগনিশন সার্ভিসেস বন্ধ রাখুন। পুরোনো মডেলের ক্ষেত্রে সেটিংসে গিয়ে টার্মস অ্যান্ড পলিসির অধীনে সিনকপ্লাস অপশনে গিয়ে ভয়েস রিকগনিশন সার্ভিসেস বন্ধ করে দিতে হবে। এতে অবশ্য টিভিতে ভয়েস রিকগনিশন সুবিধা বন্ধ থাকবে।

শাওমি: সেটিংস থেকে ‘ইউজার এগ্রিমেন্ট ইনফরমেশন অ্যান্ড হেলপ আস ইমপ্রুভ আওয়ার ডিভাইস’ অপশনটি বন্ধ রাখুন।

ভু: সেটিংস থেকে সাম্বা ইন্টারঅ্যাকটিভ টিভি অপশনটি বন্ধ করে দিন।

টিভিতে ম্যালওয়্যার থেকে বাঁচতে

এখন স্মার্টটিভিতে ম্যালওয়্যার বা ক্ষতিকর প্রোগ্রাম থাকতে পারে বলে সতর্ক করছেন টিভি নির্মাতারা। স্যামসাং যুক্তরাষ্ট্রের পক্ষ থেকে সম্প্রতি টিভিতে নিয়মিত ভাইরাস স্ক্যান করার পরামর্শ দেওয়া হয়। স্মার্টটিভিতে মূলত ইন্টারনেট ব্রাউজিং ও ডাউনলোডের কারণে ম্যালওয়্যার আসতে পারে। টিভিতে ম্যালওয়্যার আক্রমণ হয়েছে কি না, তা সহজে দেখে নিতে পারেন।

স্যামসাং: সেটিংস থেকে জেনারেল অপশনে যান। সেখান থেকে যান সিস্টেম ম্যানেজারে। সেখানকার স্মার্ট সিকিউরিটি অপশন থেকে স্ক্যান করতে পারেন।

অন্যান্য: গুগলের অফিশিয়াল অ্যান্ড্রয়েড টিভি অপারেটিং সিস্টেমে চালিত টিভিতে অ্যাপ চালানো যায়। টিভি নিরাপদ রাখতে বিশ্বস্ত অ্যান্টিভাইরাস অ্যাপ ব্যবহার করতে পারেন। অ্যাপ ডাউনলোড করে তা কোনো ড্রাইভের সাহায্যে টিভিতে ইনস্টল করতে পারেন। অ্যাপ ইনস্টল হলে তা দিয়ে স্ক্যান করুন। মনে রাখতে হবে, এসব অ্যাপ মোবাইল প্ল্যাটফর্মের জন্য তৈরি অ্যাপের দিকনির্দেশনা দিতে মাউস ও কি–বোর্ডের দরকার পড়বে। 