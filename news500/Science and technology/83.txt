ওয়ান প্রো ও এ৩ মডেলের স্মার্টফোনে ছাড় ঘোষণা করেছে স্মার্টফোন ব্র্যান্ড ইউমিডিজি। ১৯ হাজার ৯৯০ টাকার ইউমিডিজি ওয়ান প্রো ছাড়ের পর পাওয়া যাবে ১৪ হাজার টাকায়। ইউমিডিজি এ৩ পাওয়া যাবে ৬ হাজার ৮৩৯ টাকায়।

ইউমিডিজির এক বিজ্ঞপ্তিতে বলা হয়, ২৪ থেকে ৩০ জুন পর্যন্ত অনলাইন প্ল্যাটফর্ম দারাজে http://bit.ly/2LsyL2b ছাড় পাবেন ক্রেতারা।


ইউমিডিজির বিজ্ঞপ্তিতে জানানো হয়, ইউমিডিজি ওয়ান প্রো ফোনে রয়েছে ৫.৯ ইঞ্চি আইপিএস ডিসপ্লে এবং ৪ডি কার্ভ গ্লাস বডি। ১.৫ গিগাহার্টজ হেলিও অক্টাকোর পি২৩ ফোরএক্স কর্টেক্স-এ ৫৩ চিপসেটের প্রসেসর রয়েছে এতে। ৪ গিগাবাইট র‍্যামেরা পাশাপাশি এতে রয়েছে ৬৪ গিগাবাইট ইন্টারনাল মেমোরি। মাইক্রো এসডি কার্ড দিয়ে ২৫৬ গিগাবাইট পর্যন্ত বাড়িয়ে নেওয়া যাবে। পেছনে রয়েছে ১২ ও ৫ মেগাপিক্সেল ডুয়েল ক্যামেরা। সামনে রয়েছে ১৬ মেগাপিক্সেল ক্যামেরা। ফোনটিতে ওয়্যারলেস চার্জিং ও ফাস্ট চার্জিং সুবিধাসহ রয়েছে ৩৫৫০ মিলিঅ্যাম্পিয়ার ব্যাটারি। রয়েছে সাইড ফিঙ্গারপ্রিন্ট সেন্সর, ফোরজি, ব্লুটুথ, ডুয়েল সিম ব্যবহারের সুবিধা। ডিভাইসটিতে অপারেটিং সিস্টেম হিসেবে রয়েছে স্টক অ্যান্ড্রয়েড ৮.১।

ইউমিডিজি এ৩ ফোনে রয়েছে ফুল এইচডি ৫.৫ ইঞ্চি ডিসপ্লে। ডিভাইসটিতে প্রসেসর হিসেবে রয়েছে কোয়াডকোর মিডিয়াটেক এমটি ৬৭৩৯। ২ গিগাবাইট র‍্যামের পাশাপাশি এতে রয়েছে ১৬ গিগাবাইটের মেমোরি। অপারেটিং সিস্টেম হিসেবে রয়েছে স্টক অ্যানড্রয়েড ৮.১ ওরিও। পেছনে রয়েছে ১২ ও ৫ মেগাপিক্সেলের ডুয়েল ক্যামেরা সেটআপ ও ৩৩০০ মিলিঅ্যাম্পিয়ার ব্যাটারি।