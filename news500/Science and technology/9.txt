চুল সোজা করার যন্ত্র বা ‘হেয়ার স্ট্রেইটনারে’ ব্লুটুথ প্রযুক্তি সুবিধা যুক্ত হয়েছে। যুক্তরাজ্যের ফ্যাশন পণ্য নির্মাতা গ্ল্যামোরাইজার তৈরি করেছে ব্লুটুথ প্রযুক্তিযুক্ত নতুন ‘হেয়ার স্ট্রেইটনার’। একে বিশ্বের প্রথম ব্লুটুথ প্রযুক্তির ‘হেয়ার স্ট্রেইটনার’ বলা হচ্ছে। এর কী কাজ? সাধারণ হেয়ার স্ট্রেইনারের তুলনায় প্রযুক্তি সুবিধার এ যন্ত্রটি স্মার্ট। ব্যবহারকারীকে পছন্দ ও তাপমাত্রা নির্দিষ্ট করে দিতে সাহায্য করে।

স্মার্টফোনের একটি অ্যাপের সঙ্গে ডিভাইসটি যুক্ত করা যায়। এরপর ব্যবহারকারী তাঁর পছন্দের চুলের ছাঁট ও তাপমাত্রা ঠিক করতে পারেন স্মার্টফোন থেকেই। এতে নির্দিষ্ট সেটিংস ও সময়সীমা নির্ধারণ করে দেওয়ার সুবিধাও রয়েছে। চুল সোজা করার এ যন্ত্রটি দূর থেকে চালু বা বন্ধ করার সুবিধাও থাকছে।


চুলের জন্য প্রয়োজনীয় যন্ত্রটির নানা সুবিধা থাকলেও এর নিরাপত্তার বিষয়টি নিয়ে প্রশ্ন তুলছেন বিশেষজ্ঞরা। পেন্ট হাউস পার্টনার্সের বিশেষজ্ঞরা বলছেন, এ ধরনের যন্ত্রে কোনো অথেটিকেশন প্রক্রিয়া নেই বলে তা হ্যাক করা যায়। দুর্বৃত্তরা চাইলে অ্যাপের নিয়ন্ত্রণ নিয়ে তাপমাত্রা কমবেশি করে ফেলতে পারে। এতে ওই যন্ত্রে আগুন ধরে যাওয়ার আশঙ্কাও রয়েছে। তথ্যসূত্র: টাইমস অব ইন্ডিয়া।