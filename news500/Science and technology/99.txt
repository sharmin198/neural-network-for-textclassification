কৃত্রিম বুদ্ধিমত্তাভিত্তিক প্রকল্প ব্যবস্থাপনা সফটওয়্যার উন্মুক্ত করেছে দেশি সফটওয়্যার নির্মাতা প্রতিষ্ঠান পিএমঅ্যাস্পায়ার। দেশে ই-লার্নিং ট্রেনিং সিমুলেটর প্ল্যাটফর্ম নির্মাতা হিসেবে পরিচিত প্রতিষ্ঠানটি। সম্প্রতি পিএমঅ্যাস্পায়ারের সিঙ্গাপুর অফিসে নতুন সফটওয়্যারের উদ্ধোধন করেন পিএমঅ্যাস্পায়ারের প্রধান নির্বাহী আব্দুল্লাহ আল মামুন, স্যাজ সিঙ্গাপুরের পরিচালক স্টিফেন গনজালেজ ও এজিজ পার্টনারর্সের ডেনিস পোহ উই সং। 

আবদুল্লাহ আল মামুন বলেন, ‘এটি বিশ্বের প্রথম কৃত্রিম বুদ্ধিমত্তা (এআই) সফটওয়্যার, যা বিশ্বের প্রজেক্ট লিডারশীপ টিমের জন্য বিশেষভাবে প্রকল্প ব্যবস্থাপনা এবং প্রজেক্ট ম্যানেজারের জন্য তৈরি করা হয়েছে। প্রকল্প ব্যবস্থাপনায় এখনো এআই প্রযুক্তি ব্যবহার হয়নি। আমরা পাঁচ বছর ধরে গবেষণা চালিয়ে যাচ্ছি এই সেক্টরকে এগিয়ে নিতে। আমরা সফলভাবে নির্মিত এবং এআই ভিত্তিক প্রকল্প পরিচালনার সফটওয়্যার চালু করেছি, যা পিএমও ড্যাশবোর্ড, দলের জন্য ঝুঁকিপূর্ণ নিবন্ধন, মাইলস্টোন ট্র্যাকার, পরিবর্তন ব্যবস্থাপনা, ইস্যু ব্যবস্থাপনা, সম্পদ ব্যবস্থাপনা ইত্যাদির কাজে আসবে।’ বিজ্ঞপ্তি।

